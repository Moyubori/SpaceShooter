SpaceShooter

Klasyczny shmup. Gracz kieruje statkiem kosmicznym w płaszczyźnie 2D, strzela do nadchodzących fal przeciwników. W każdym poziomie gracz ma X żyć, a statek ma wytrzymałość. Po trafieniu przez wrogi pocisk, wytrzymałość spadku spada, a jeśli spadnie do zera, to gracz traci jedno życie i zaczyna od checkpointu. Po utracie wszystkich żyć, checkpointy się resetują i trzeba zacząć poziom od nowa. Same poziomy w formie krótkich kampanii(po kilka poziomów w określonej stylistyce, z bossem na końcu) w formie statycznej, z ewentualnym drobnym elementem losowym - kluczowe elementy poziomu pozostają bez zmian, ale np. liczebność czy typy przeciwników mogą się w małym stopniu różnić przy każdym podejściu. Pomiędzy poziomami lub kampaniami(do ustalenia) gracz ma możliwość customizacji statku w sklepie. Może wymienić bronie, silniki, tarcze, etc., przy czym każda zmiana ma wpływ na specyfikację statku(np. instalacja mocniejszych broni zabiera część energii z tarcz, a instalacja lepszego reaktora zwiększa wagę, jednocześnie zmniejszając prędkość statku). Gra bez jakiejś konkretnej fabuły, kontekst wydarzeń będzie można wywnioskować z lokacji i przeciwników, ale nie przewiduję żadnych mechanizmów opowiadania historii.
					
